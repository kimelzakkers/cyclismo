# Expert interview

{% tabs %}
{% tab title="Uitleg" %}
Er zijn een aantal expert interviews uitgevoerd, waarbij de focus bij de verschillende gesprekken op een ander onderdeel lag. Er was geen mogelijkheid om bij ieder expert interview alle onderdelen te bespreken, omdat de gereserveerde tijd daarvoor te kort was. 

Tijdens het interview met Wouter van Velo is de focus geschoven naar zijn stakeholders. Velo is een fysieke winkel met een kleine webshop, zonder een eigen kledinglijn. Daarom is ook Nickie van Juffrouw Janssen, een modemerk uit Amsterdam, benaderd om de stakeholders vanuit het modeaspect te achterhalen. Ook is er een klein deel uit het interview met Marloes van Ingeklikt teruggekomen in het onderzoek. De gehele interviews zijn te lezen in bijlage 1 en 2. De hoofdpunten die meegenomen worden uit de interviews naar het verdere onderzoek zijn: 

* Jongere generatie is vluchtiger en minder trouw dan de oudere generatie. Daarom misschien goed om ook te kijken naar de oudere generatie, dames van 40 tot 60 jaar. \(Ingeklikt\)
* Belangrijke factoren zijn je bewust gewenste klant, onbewust gewenste klant en de website ontwikkelaar. Datgene wat bedacht wordt, moet namelijk aansluiten bij je doelgroep, maar moet ook te ontwikkelen zijn. \(Velo\)
* Wat belangrijk is op je site, moet duidelijk naar voren komen. \(Velo\)
* Wanneer een financieel ondersteuner van toepassing heeft, moet deze hoog in de prioriteitenlijst staan. Dit is degene die ervoor zorgt dat de webshop ontwikkeld kan worden. Als deze factor wegvalt, valt alles weg. \(Velo\)
* Een webshop met een eigen lijn is afhankelijk van de kledingproducent. Wanneer de kledinglijn nog niet is binnengekomen, kan er ook niets verkocht worden. \(Juffrouw Jansen\)
* Wanneer een webshop een eigen lijn bevat, moet deze lijn aansluiten op de doelgroep van de webshop. Daarom is ook goed contact en overleg met de ontwerper\(s\) erg van belang. \(Juffrouw Jansen\)

Vanuit deze informatie is verder gekeken naar de eigen onderneming. Veel stakeholders die naar voren gekomen zijn tijdens de expert interviews, zijn ook van toepassing op de eigen onderneming. De stakeholders die hieronder vallen zijn:

* Bewust gewenste klant
* Onbewust gewenste klant
* Website ontwikkelaar
* Financieel ondersteuner
* Kledingproducent
* Ontwerper

> **De gevonden stakeholders zijn verwerkt in de stakeholder map.**
{% endtab %}

{% tab title="Bijlage" %}
## BIJLAGE 1 \| Interview Velo

**DE VOORBEREIDING**

#### **Interview plannen**

Allereerst is via de e-mail contact gezocht met Velo, waar geen reactie op gegeven is. Vervolgens is er op 3 april 2019 een bezoek geweest aan de winkel en werkplaats van Velo, waar ook direct het interview afgenomen is.

#### **Vragen**

Als voorbereiding op de vragen, is literatuur onderzoek gedaan naar pakkende vragen, naast de vragen die al vanuit de Design Brief naar voren kwamen.

De vragen die geformuleerd zijn:

* Wie zijn jouw klanten?
* Met wie heb jij te maken binnen jouw onderneming, wie zijn jouw stakeholders?
* Waarom zijn dit belangrijke factoren?
* Met welke wensen van jouw stakeholders heb jij het meeste rekening gehouden.

Om onnodige vragen te voorkomen, zijn er zo veel mogelijk vragen beantwoord door middel van literature study. Hieruit is geen bruikbare informatie over de stakeholders naar voren gekomen. Er is wel een beeld geschept over de onderneming zelf. 

#### **Uitkomsten literatuur onderzoek**

Uit het onderzoek is gebleken dat op 21 december 2015 de fysieke winkel is geopend. De eigenaar, Wouter, zat van tevoren in de autobranche en kwam zonder werk te zitten. Hij wilde een eigen bedrijf starten. 

In de tijd dat Wouter nog in de autobranche zat, is hij gestart met wielrennen. Hij wilde op den duur een betere fiets en verkocht zijn oude fiets, waarmee hij €75,- winst maakte. Daarnaast wilde hij graag zijn eigen fiets samenstellen, wat erg lang duurde en geen enkel bedrijf voldeed aan zijn eisen. Daar ging hij verder op in en door hulp van zijn oom, die een tweewielerzaak runt in Zeeuws-Vlaanderen, kon hij aan de slag als vertegenwoordiger bij AGU. Daar kon hij ervaring op doen en vanuit die expertise zijn eigen zaak oprichten.

#### **VOLLEDIG INTERVIEW**

K: Wouter, wat fijn dat ik jou even wat vragen mag stellen. Mag ik het interview opnemen?

W: Geen probleem en opnemen mag zeker. Ik heb alleen niet heel veel tijd.

K: Dan gaan we er gauw doorheen! Op jouw website heb ik gelezen dat je eigenlijk in je eentje jouw bedrijf gestart bent.

W: Ja, met wat hulp van mijn oom en de ervaring die ik bij AGU op heb gedaan, ben ik mijn eigen onderneming begonnen.

K: Op dit moment ben je al bijna 3,5 jaar open en heb je al een groep klanten om je heen verzameld, dit is goed te zien aan de fietsgroep die elke dinsdag en donderdag met jouw club meefietst.

W: Ja, dat klopt.

K: Wat zijn binnen die groep, of buiten die groep, je belangrijkste klanten?

W: Nou, ik heb een groep klanten die ik van tevoren voor ogen had. Dat zijn de mensen rond mijn eigen leeftijd. Maar ik krijg ook klanten die wel gewenst zijn, dat zeker, maar waar ik niet mijn pijlen op gericht had.

K: Een soort van bewust gewenste klantengroep en onbewust gewenste klantengroep?

W: Dat is mooi verwoord, dat bedoel ik. 

K: En met welke wensen vanuit de klant heb jij vooral rekening gehouden?

W: De eigen wens die ikzelf ook had: zelf je fiets kunnen samenstellen. Een duur frame met een goedkopere opzetting, of andersom. Jouw fiets precies zo samenstellen zoals jij dat wilt.

K: En buiten de klanten, wie zijn verder jouw stakeholders? Denk aan leveranciers en dergelijke? En waarom zijn zij belangrijk voor je?

W: Ja, leveranciers zijn natuurlijk een belangrijke factor. Jij bent vooral online aan het kijken toch?

K: Ja, klopt.

W: Dan is misschien het ook goed om te weten dat je een goede website ontwikkelaar nodig hebt. Ik heb daar best een lange tijd naar moeten zoeken tot ik echt een juist persoon gevonden had. Je website moet aansluiten bij je klant, maar het moet ook te ontwikkelen zijn. 

K: Dat is opzicht wel handig ja…

W: Haha! Oh en misschien ook interessant voor jou, omdat het een beginnend bedrijf is. Je hebt een financieel ondersteuner nodig.

K: Ja, die heb ik. Jouw concurrent hier in Bergen…

W: Ah, Hopmans! Gelukkig zijn wij concollega’s, we gunnen het elkaar van harte. Gaaf dat je een samenwerking aan bent gegaan. Laat hun hoog in je prioriteiten staan, want als ze afhaken, valt alles in elkaar. 

K: Ja dat klopt, maar goed dat je het noemt. Het klinkt logisch, maar had er zelf nog niet echt bij stilgestaan. 

W: Daar komt de volgende afspraak, hopelijk heb ik je kunnen helpen?

K: Ja, het was kort maar erg krachtig. Enorm bedankt!

W: Graag gedaan, ben je er dinsdag ook weer bij? Ging vorige keer best goed toch?

K: Ik was wel van plan om dan aan te sluiten, als ik niet hoef te werken.

W: Super, tot dan!

## **BIJLAGE 2 \| Interview Juffrouw Jansen**

### **De voorbereiding**

#### **Interview plannen**

Via de WhatsApp is contact gezocht met Nickie, waar een afspraak mee gemaakt werd voor 5 april 2019 voor een telefonisch interview.

#### **Vragen**

Als voorbereiding op de vragen, is literatuur onderzoek gedaan naar pakkende vragen, naast de vragen die al vanuit de Design Brief naar voren kwamen.

De vragen die geformuleerd zijn:

* Wie zijn jouw klanten?
* Met wie heb jij te maken binnen jouw onderneming, wie zijn jouw stakeholders?
* Waarom zijn dit belangrijke factoren?
* Met welke wensen van jouw stakeholders heb jij het meeste rekening gehouden.

Om onnodige vragen te voorkomen, zijn er zo veel mogelijk vragen beantwoord door middel van literature study. Hieruit is geen bruikbare informatie over de stakeholders naar voren gekomen. Om een beeld te scheppen over de onderneming, is literatuur onderzoek gedaan. 

#### **Uitkomsten literatuur onderzoek**

Om meer informatie te vergaren over de onderneming, is gebruik gemaakt van het Stageplan over de Stage bij Juffrouw Jansen. 

Juffrouw Jansen is 10 jaar geleden opgericht. In de winter van 2006 is Barbara de Bruijn aangespoord door haar echtgenoot Peter van ’t Veen om een testorder te maken. Dit bleek een succes, want in januari 2007 volgde de eerste levering aan winkeliers. Barbara begon eerst vanuit huis, waarna ze in de bedrijfsruimte van haar vader terecht kon. Door de grote groei werd ook deze ruimte te klein en kochten ze een ruim bedrijfspand in Zuidoost. Het modemerk Jufrouw Jansen staat voor casual chique met een tikkeltje fun. De stoffen worden gemaakt in Portugal en deze fabrieken worden regelmatig bezocht. Hierdoor kan Juffrouw Jansen garanderen dat de kleding eerlijk worden geproduceerd. Juffrouw Jansen is een klein bedrijf waar tien medewerkers en stagiaires samen aan een sterk merk werken. Door de kleinschaligheid hebben de werkzaamheden van een werknemer geen strakke grenzen: de designers helpen de e-commerce, en andersom. 

Nickie heeft voor Juffrouw Jansen de e-commerce opgezet, dus zij heeft een duidelijk beeld waar het modemerk voor staat. Het werk van Nickie bestaat uit online en offline producten, daarbij kan gedacht worden aan het onderhouden van de webshop en het maken van flyers. Ze werkt veel met Photoshop, Illustrator en Indesign, maar onderhoudt de site in NextChapter. Voor de nieuwsbrief gebruikt Nickie MailChimp. Deze is gekoppeld aan de website. 

#### **VOLLEDIG INTERVIEW**

N: Hi Kim! Hoe gaat het?

K: Hee Nickie, ja gaat goed! En daar?

N: Prima, erg druk weer, zo ook weer een vergadering. Net als altijd.

K: Haha, ja kan ik beamen.

N: Nou, vuur je vragen maar af! 

K: De webshop is al een aantal jaar in de lucht en jullie hebben een klantenbestand opgebouwd. Wie zijn jullie klanten?

N: Onze klanten zijn vrouwen die gemiddeld 40 jaar zijn. Wij hebben als doelgroep vrouwen die sociaal, actief en eigentijds zijn.

K: En met welke wensen hebben jullie vooral rekening gehouden?

N: Dat ze hun kleding altijd kunnen dragen, casual en op het werk, tijdens feestjes. Ze moeten zich mooi voelen in hun kleding, maar ook mooi van binnen. Daarom wordt onze kleding ook duurzaam en eerlijk geproduceerd. De kleding die wij produceren moet aansluiten bij onze doelgroep.

K: Naast jullie klant, met wie hebben jullie nog meer te maken? Wie zijn jullie stakeholders?

N: Wij zijn erg afhankelijk van onze kledingproducenten. Wanneer zij niet op tijd leveren, lopen wij vast. We kunnen niet iets verkopen wat niet binnen is. En we kunnen ook geen foto’s maken als het er niet is. Het is dus van groot belang dat de kleding op tijd gearriveerd is. Daarnaast zijn we ook afhankelijk van elkaar. We zitten hier met ontwerpers, e-commerce, in- en verkopers. Iedereen moet op 1 lijn zitten.

K: En concurrenten?

N: Wij hebben vooral te maken met onze concurrenten tijdens het marketinggebeuren. Vanuit de ontwerpers wordt er vrij weinig rekening gehouden met concurrenten, wat natuurlijk ook z’n charme heeft. Uiteraard wordt er wel enigszins gekeken wat er op modegebied gebeurd, maar Juffrouw Jansen blijft dicht bij zichzelf. Dit maakt het op marketinggebied soms natuurlijk wel lastig.

K: Je kunt minder goed mee gaan met de trends?

N: Dat op zich wel, maar er moet altijd een ‘sausje’ overheen gegoten worden. We zijn niet altijd fitting in de actuele trends, maar dat kan ook een sterkte zijn, als je er goed mee om gaat. We zullen nooit in een groep vallen, maar er altijd uit springen.

Het is belangrijk om te weten wat jouw sterke punten zijn, je Selling Points. Het helpt heel erg als je die eruit licht en duidelijk overdraagt aan je klanten. Dit kan ze overtuigen dat ze vooral bij jou moeten kopen, en niet bij een ander.

Onze vergadering begint, als je nog meer vragen hebt, kan je me altijd bellen!

K: Ja, prima! Super bedankt! 

N: Graag gedaan! Als je er niet aan uit komt, altijd bellen hè!
{% endtab %}
{% endtabs %}

