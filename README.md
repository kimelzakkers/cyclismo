# Inleiding

### Aanleiding

Het idee om een webshop voor dames wielerkleding te starten, begon toen wij, Floor \(ontwerpster\) en ik begonnen met fietsen. De wind in je haren en frisse lucht in je longen, wat willen we nou nog meer? Natuurlijk willen we een bips als Kim Kardashian - een van ons heeft zelfs de voornaam al mee- en die komt er! Als we maar vaak genoeg op die fiets stappen. Met vriendinnen, in de zon en met Radlers tussendoor.

Wielrennen is voor ons plezier, je moet je lekker voelen. [Maar wij vrouwen blijven vrouwen. We hebben dus liever plezier in een mooi tenue dat niet al te duur is, daarvoor zijn we dan weer Nederlanders.](https://kpmelzakkers.gitbook.io/cyclismo-product-biografie/deelvraag-1/deelvraag-5-or-hoe-kan-de-site-voor-iedere-stakeholder-gebruiksvriendelijk-zijn/subvraag-1-or-wie-zijn-de-stakeholders-en-wat-zijn-hun-wensen/desk-research) En het fietsen moet leuk blijven, daarom staat comfort hoog aangeschreven. 

Wij zouden graag meer vrouwen op de fiets willen zien en daarom gaan wij beginnende wielrensters helpen met het vinden van de juiste, comfortabele wielertenues. Die wij zelf produceren in de meest _bright_ kleuren die je hebt gezien.

Gedurende mijn eindproject, ga ik een webshop ontwikkelen voor het verkopen van dames wielerkleding. Hierbij staat het budget van de klant en het helpen van de klant centraal. 

### De gevonden kans

#### **De doelgroep**

[De doelgroep van de kledinglijn](https://kpmelzakkers.gitbook.io/cyclismo-product-biografie/deelvraag-1/deelvraag-5-or-hoe-kan-de-site-voor-iedere-stakeholder-gebruiksvriendelijk-zijn/subvraag-1-or-wie-zijn-de-stakeholders-en-wat-zijn-hun-wensen/personas) zijn dames die aan wielersport willen beginnen. De gewenste doelgroep is tussen de 20 en 30 jaar. Het zijn dames die het leuk vinden er modieus uit te zien, ook als ze aan het sporten zijn. Ze willen niet meer dan €150,- per wielerseizoen uitgeven aan sportkleding. 

De doelgroep woont in Nederland. Ze doen aan online shopping en willen dit graag op een betrouwbare en gebruiksvriendelijke site doen. 

#### De gevonden kans voor de doelgroep

Op dit moment kan de gestelde doelgroep nog moeilijk via betrouwbare sites, leuke, betaalbare kleding kopen.  De behoefte aan een \(online\) verkooppunt met betaalbare, goede wielerkleding voor dames is zeker aanwezig, na [gesprekken met verschillende amateur wielrensters](https://kpmelzakkers.gitbook.io/cyclismo-product-biografie/project/het-probleem).

Naar aanleiding van de resultaten van de ING is gekozen voor een budget van €150,-. Nederlanders geven gemiddeld €350,- per jaar uit aan sport. Om een budget over te houden voor kleine, voorziene reparaties,[ is daarvoor €200,- gereserveerd.](https://kpmelzakkers.gitbook.io/cyclismo-product-biografie/deelvraag-1/deelvraag-5-or-hoe-kan-de-site-voor-iedere-stakeholder-gebruiksvriendelijk-zijn/subvraag-1-or-wie-zijn-de-stakeholders-en-wat-zijn-hun-wensen/desk-research) Zo blijft er €150,- over voor een tenue.

{% hint style="info" %}
De doelgroep en de kans zijn gebaseerd op aannames door eigen ervaringen en korte gesprekken met amateur wielrensters. Ze zijn een basis voor de onderzoeksfase.
{% endhint %}

### Design Rationale

In deze Design Rationale wordt het proces rond het project uitgelegd en worden de belangrijkste keuzes uitgelicht. Er wordt binnen de oriëntatie begonnen met een korte beschrijving van het project. Vervolgens worden binnen de onderzoeksfase de stakeholders en Look&Feel toegelicht. Uiteindelijk worden deze bevindingen omgezet tot een ontwerp in de ontwerpfase.

In deze Design Rationale zal verwezen worden naar de [Product Biografie](https://kpmelzakkers.gitbook.io/cyclismo-product-biografie/). Hierin is het gehele onderzoek opgenomen. 

### Uitleg opbouw Design Rationale

In de Design Rationale worden een aantal iconen gebruikt.

> **In een Quote wordt uitgelegd waar bepaalde informatie in verwerkt wordt.**

{% hint style="success" %}
Hierin wordt een keuze uitgelegd.
{% endhint %}

{% hint style="info" %}
Hierbij wordt meer toelichting gegeven
{% endhint %}

{% hint style="warning" %}
Dit geeft een belangrijk schakelpunt weer.
{% endhint %}

