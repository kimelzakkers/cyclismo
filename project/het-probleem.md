# De Kans

{% tabs %}
{% tab title="De doelgroep" %}
De doelgroep van de kledinglijn zijn dames die aan wielersport doen, of hier aan willen beginnen. De gewenste doelgroep is tussen de 16 en 35 jaar. Het zijn dames die het leuk vinden er modieus uit te zien, ook als ze aan het sporten zijn. Ze willen niet meer dan â‚¬150,- per wielerseizoen uitgeven aan sportkleding. 

De doelgroep woont in Nederland. Ze doen aan online shopping en willen dit graag op een betrouwbare en gebruiksvriendelijke site doen. Duidelijke en klantvriendelijke service en een goede prijs-kwaliteit verhouding vinden ze belangrijk. 

Op dit moment kan de gestelde doelgroep nog moeilijk via betrouwbare sites, leuke, betaalbare kleding kopen.  De behoefte aan een \(online\) verkooppunt met betaalbare, goede wielerkleding voor dames is zeker aanwezig, na gesprekken met verschillende amateur wielrensters, bijlage 1. 
{% endtab %}

{% tab title="De opdrachtgever" %}
In dit project ben ik zelf de opdrachtgever en heb ik ook een opdrachtgever, doordat ik een samenwerking heb met een kledingontwerpster. De behoeftes die wij hebben, is het nakomen van afspraken en ervoor zorgen dat onze producten vlekkeloos op elkaar aansluiten. 
{% endtab %}

{% tab title="De belangrijkste stakholders" %}
**Ontwikkelaar \(kledingproducent\)**

De ontwikkelaar is afhankelijk van deadlines. Hij zal goedkeuring nodig hebben voor de samples. Dit gaat via de ontwerpster.

**Website ontwikkelaar**

Binnen het project wordt alleen een prototype van de webshop gemaakt, waarna deze door een programmeur verder ontwikkeld zal worden. Voor de ontwikkelaar zal duidelijk gemaakt moeten worden hoe de site in elkaar moet zitten en aan welke eisen de site moet voldoen.

**Financieel ondersteuner**

De financieel ondersteuner Hopmans, een wielergigant in West-Brabant, ziet veel in het project. Hij moet er uiteindelijk ook zijn winst uit kunnen halen, maar wil er niet te veel tijd in stoppen. Hij wil zijn eigen dames wielerkleding ook kunnen verkopen. 

**Fysieke verkooppunten/concurrenten**

De online webshop zal ongewenst een concurrent worden van fysieke verkooppunten. Wij willen dit probleem tegengaan, door een oplossing te vinden waarbij ook de concurrenten achter ons project komen te staan.

**De klant**

De doelgroep moet uiteindelijk het product kopen, dus de gehele webshop moet zo gebruiksvriendelijk mogelijk ingericht worden voor deze doelgroep
{% endtab %}

{% tab title="Bijlagen" %}
**BIJLAGE 1 INTERVIEWS**

**Leonie Cillekens**

- Nu 3 jaar amateur wielrenster 

- Sinds dit jaar in een damesteam

- Leende in het begin kleding, fiets had zij via Marktplaats gekocht

- In de loop van de tijd meer wielerkleding gekocht, vaak via Decathlon. Dit was leuke wielerkleding, maar ging niet lang mee. 

- Durft niet via Wish of dergelijke site kleding te kopen, verwacht dat het tegenvalt. Ook hoort ze verhalen dat spullen soms niet aankomen, terwijl het wel is betaald.

**Marit Krijgsman**

- Sinds afgelopen wielerseizoen begonnen met wielrennen

- Heeft een fiets van haar schoonzus kunnen lenen, kleding via Lidl en Decathlon.

- Kleding is niet vrouwelijk en heeft een eenvoudig design, maar is wel functioneel. Heeft het niet graag aan, zou iets willen wat meer flatteert, zodat ze meer zelfvertrouwen heeft. 

- De broekjes hebben vaak een te kleine zeem, vooral voor de dames die niet maatje xs of s hebben. 

- Wil veilig de straat op kunnen, ook als het al donker begint te worden.

**Nicole en Simone Rens**

- Nu 3 seizoenen amateur wielrensters

- Doen dit jaar mee met de Amstel Gold Race

- Kopen tegenwoordig duurdere wielerkleding, zodat ze er beter uit zien. Ieder seizoen 1 pak. Willen graag meer variatie.

- Comfortabele broekjes zijn lastig te vinden, vooral als je ook nog een leuke kleur wilt.

- Kopen kleding bij Hopmans, maar alleen in de uitverkoop. Soms passen de kleine maten van de herenafdeling ook, maar de zemen in de broeken zijn niet op dames afgestemd.
{% endtab %}
{% endtabs %}

